# Referencia munka - 3D modellező 

Ez a projekt egy Blenderben készült referencia animáció.

Igyekeztem alkalmazni a kért feltételeket, amennyire tudtam egy ilyen kisebb referencia munkához viszonyítva.

Alapvetően egy low-poly asztali makettet akartam ábrázolni, ahol a maketten kívűli részeket szándékosan átalakítottam high-poly-ra hogy jobban elüssön. A nagy fának a lombkoronáját sculptinggal igazítottam meg, illetve a fába véstem egy odút. Mivel ez jelentősen megnövelte a polygon számát, ezért ehhez a nagy fához készítettem alacsonyabb LOD-szinteket.
A modellekkel van a legnagyobb tapasztalatom korábbról, ezért azokra igyekeztem nagyobb hangsúlyt fektetni, hogy az épületek és a repülő, egy részletesebb makett hatást keltsen. Mivel a repülő a lényeg az animációban (illetve talán azt a legizgalmasabb Unitybe áthelyeznni), ezért készítettem hozzá is 3 LOD-szintet. A LOD_1 mindkét modellnél, az alap, általam megformázott modell, míg a LOD_0 a magas polygon számú és a LOD_2 az alacsony polygon számú modellt fedi. Ezeket modifier-ek segítségével hoztam létre, szükség esetén javítva. Mivel a repülő animációja alatt nem használtam normális riggelést, ezért csináltam egy integető fát is, amihez riggelést használtam.

A hangokat a [Pixabay „freesound community”](https://pixabay.com/sound-effects)-ből töltöttem le, minden más saját munka.

A projekt Blender fájlja, a renderelt animáció, valamint a Unity-kompatibilis FBX export is elérhető (Unity 3.12-ben tesztelve).


Bár a Substance Painter-t még nem volt alkalmam használni projektben, tisztában vagyok a PBR workflow alapjaival, és kifejezetten motivált vagyok, hogy a gyakorlatban is elmélyítsem a tudásom.